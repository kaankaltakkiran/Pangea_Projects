# Audacity Düzenleme Notlarım

- [Audacity Klavye Kısayolları](https://github.com/kaankaltakkiran/Pangea_Projects/blob/main/podcast/notlarim/audacity_klavye_kisayollari.md)

## Gürültü Azaltma

Konuşmanın olmadığı, sadece ortam sesi içeren bir bölüm seçilir. Daha sonra şu adımlar izlenir:

1. **Gürültü Profilini Alma:**

   - Menüden `Etkiler > Gürültü Kaldırma Ve Onarma > Gürültü Azaltma` seçeneğine tıklanır.
   - Açılan pencerede `Gürültü Profilini Getir` butonuna tıklanır.

2. **Gürültüyü Azaltma:**
   - Tüm sesi seçmek için `Ctrl + A` tuşlarına basılır veya düzenlemek istenen bölüm manuel olarak seçilir.
   - Tekrar `Etkiler > Gürültü Azaltma` seçeneğine tıklanır.
   - Ayarlar kontrol edilir ve `Tamam` butonuna basılarak gürültüler azaltılır.

---

---

## Ses Arttırma

Ses seviyesini yükseltmek için şu adımlar izlenir:

1. Menüden `Etkiler > Ses Düzeyi Ve Sıkıştırma > Sıkıştırıcı` seçeneğine tıklanır.
2. Otomatik ayarlarla sesler sıkıştırılarak yükseltilir.

## Boşluk Kısımlarını Silme

Ses dalgalarının olmadığı boşlukları kaldırmak için:

1. Tüm ses seçilir (`Ctrl + A`) veya silmek istenen bölümler işaretlenir.
2. Menüden `Etkiler > Özel > Sessizliği Buda` seçeneği seçilir.
3. Boşluklar otomatik olarak temizlenir.

---

## Normalleştirme

Ses dalgalarını dengeli hale getirmek için:

1. Tüm ses seçilir (`Ctrl + A`) veya silmek istenen bölümler işaretlenir.
2. Menüden `Etkiler > Ses Düzeyi Ve Sıkıştırma>  Normalleştir` seçeneğine tıklanır.
3. Açılan pencerede ilk iki seçenek işaretli bırakılır.
4. `Tamam` butonuna basılarak işlem tamamlanır.

---

## Bas ve Tiz Ayarları

1. **Bas Güçlendirme:**

   - Menüden `Etkiler > Filter Curve` seçilir.
   - Sol alt köşeden `Yönet > Fabrika Ayarları > Bas Güçlendirme` seçeneği seçilir.
   - `Tamam` butonuna basılarak işlem tamamlanır.

2. **Tiz Güçlendirme:**

   - Yine `Etkiler > Filter Curve` seçilir.
   - Sol alt köşeden `Yönet > Fabrika Ayarları > Tiz Güçlendirme` seçeneği seçilir.
   - `Tamam` butonuna basılır.

3. **Normalleştirme:**
   - Bu işlemlerden sonra `Normalleştir` adımı yeniden uygulanır.

---

## Sınırlayıcı

Ses patlamalarını önlemek için:

1. Menüden `Etkiler > Sınırlayıcı` seçilir.
2. Ayar kısmından `Kesin Limit` seçeneği işaretlenir.
3. Sınır değeri olarak `-10` önerilir.
4. `Tamam` butonuna basılarak işlem tamamlanır.

---

**Not:** Yukarıdaki adımları düzenli olarak takip ederek temiz ve profesyonel bir ses kaydı elde edebilirsiniz.
